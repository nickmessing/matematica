# Mulțime {#multime}

## Definiție

În mod neriguros, o **mulțime** este un ansamblu bine definit de obiecte, considerată ca un întreg. Obiectele individuale dintr-o mulțime sunt numite **elemente**. Elementele unei mulțimi pot fi de orice natură: numere, litere ale alfabetului, simboluri grafice, persoane, alte mulțimi etc.

Prin convenție, mulțimile sunt notate cu majuscule cursive: $A$, $B$, $C$ etc.

Două mulțimi $A$ și $B$ se numesc **egale** sau **identice**, și aceasta se notează $A = B$, dacă dețin (sunt formate din) aceleași elemente.
